## Ladění programů

Situace, kdy náš program napíšeme tak, že nedělá, co chceme, ale z hlediska JavaScriptu je zcela v pořádku, budou náš denní chleba. Čím jsou však naše programy větší a složitější, tím roste prostor pro stále záludnější a húře odhalitelné chyby. Velmi brzy už je program tak dlouhý a komplikovaný, že nejsme schopni chybu najít pouze tím, že si po sobě čteme svůj kód. Nedej bože, pokud navíc před sebou nemáme kód vlastní, nýbrž kód kolegy, který již dávno opustil firmu, a svému kódu rozuměl pouze on. V takovou chvíli přichází na řadu funkce `console.log`.
