Do této chvíli jsme ohledně jazyka JavaScript učili mnoho a mnoho nových věcí. Věcí, které často potřebují čas na strávení a zažití aby se v hlavě dobře usadily na ta správná místa. Pokud se něco nového a náročného snažíme naučit příliš rychle, snadno se stane, že nám v hlavách nové pojmy lítají jak splašené a není jasné, co souvisí s čím a co kam patří. V této lekci tedy vrhneme více světla na věci, které jste už v minulých lekcích použili, ale možná ještě nebyl čas se nad nimi pořádně zamyslet.

## Jak to vidí runtime

Jistě už si pamatujete, že úkolem JavaScript runtimu je číst váš kód a vykonávat ho přesně tak, jak jste jej napsali. Jako programátorům nám bude velmi k užitku, když si dokážeme dobře představit, co všechno vlastně musí runtime při vykonávání našeho kódu dělat a jak nad naším kódem vlastně "přemýšlí".

## Obor platnosti proměnných
