## Lovení speciálních znaků

Při práci s terminálem, především však během programování, budeme často potřebovat napsat různé speciální znaky, které jste možná v životě nikdy nepotřebovali, například složené závorky `{}`, roura `|`, dolar `$` apod. Tyto znaky může být občas těžké na klávesnici najít v závislosti na tom, jaké rozložení klávesnice používáte. V podstatě existují dvě hlavní možnosti.

### Používat českou klávesnici

Všechny důležité speciální znaky lze napsat na českém QWERTZ rozložení klávesnice za pomoci klávesy :kbd[Alt Gr] (pravý Alt). Například levá složená závorka se napíše jako :kbd[Alt Gr] + :kbd[B]. Následující [plánek](assets/keyboard-cs-en.pdf) by vám měl pomoci najít na českém rozložení všechny znaky, které budete potřebovat. Jen pozor, že pokud máte české rozložení ve variantě QWERTY, zkratky používající :kbd[Alt Gr] vám pravděpodobně fungovat nebudou.

### Přepínat mezi českou a anglickou klávesnicí

Druhá možnost je během programování přepínat mezi českou a anglickou klávesnicí. Zde je výhoda v tom, že většina důležitých speciálních znaků se na anglické klávesnici nachází v horní řadě tam, kde jsou běžně písmenka s diakritikou, opět viz [plánek](assets/keyboard-cs-en.pdf). Drobná potíž spočívá v tom, že na české a anglické klávesnizi se liší pozice písmen :kbd[Y] a :kbd[Z]. Proto je lepší používat české rozložení ve variantě QWERTY. V takovémto případě je také dobré naučit se zkratku pro přepínání mezi klávesnicemi. Ve Windows to bývá většinou :kbd[Alt] + :kbd[Shift].

Pokud si chcete ve Windows nainstalovat českou QWERTY klávesnici, postupujte podle videa níže.

::youtube{uid=7aZzfua1keA}